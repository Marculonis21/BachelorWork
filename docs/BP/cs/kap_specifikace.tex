\chapter{Specifikace}

Vývoj pomocí evolučních algoritmů je možné nejlépe představit pomocí
experimentů, na kterých může uživatel sám pozorovat změny, kterými postupný
iterativní evoluční vývoj nachází možná řešení na zadaný problém. Je ale
složité vytvořit takový systém, ve kterém by uživatel mohl snadno ovládat
interní části evolučních algoritmů a tak vytvářet vlastní různorodé
experimenty. A právě tyto experimenty mohou být zásadní pro pochopení
specifických zákoutí aplikace evolučních algoritmů.

Proto cílem tohoto projekt je navržení knihovny, která by uživatelům,
přicházejících z různých odvětví, umožnila bližší pochopení a seznámení se s
evolučními algoritmy pomocí vlastních interaktivních experimentů při vývoji
robotů v simulovaném prostředí. 

I jednoduché problémy, které od robotů můžeme požadovat vyřešit (např. ujití
největší možné vzdálenosti za daný čas), poskytují roboti různé komplexity
(různé morfologie, počtu kloubů, atd.) dobrou představu v nárůstu obtížnosti
daného problému. Tímto zároveň experimenty s různými roboty vynucují využití
různých pokročilejších metod pro dosažení chtěných cílů daného experimentu.

V následující sekci \ref{Specifikace-funkčnípožadavky} zabývající se funkčními
požadavky si představíme jednotlivé části, které od takového systému budeme
požadovat.

\section{Funkční požadavky} \label{Specifikace-funkčnípožadavky}

Tento projekt cílí vytvořit systém, umožňující uživatelům vytvářet vlastní
experimenty s evolučním vývojem robotů v simulovaném fyzikálním prostředí.
Uživatel by měl být schopný před spuštěním experimentu podrobně pochopit a
upravit co nejvíce částí evolučního vývoje, který bude v době experimentu
probíhat. Uživatel musí být v době běhu experimentu schopný sledovat průběžné
výsledky z jednotlivých generací a vizualizovat dosavadní výsledky v
simulovaném prostředí. Po dokončení experimentu musí být možnosti uložit
výsledky ve formě dále zpracovatelné pro umožnění statistického rozbor většího
množství experimentů s možností vizualizace dat nejlepších jedinců finálních
generací.

Systém bude z hlavní části vytvořený v programovacím jazyce Python, vytvářející
uživateli přístupnější kód a umožňující rychlejší experimentování a
prototypování nápadů. Python je vhodný, jelikož se pro tento systém nesnažíme o
maximální efektivitu nebo rychlost experimentů, ale o čitelnost celého systému
a schopnost vytvářet s naší knihovnou vlastní experimenty.

V následujících odstavcích si způsoby, jakými bude možný uživatel mít schopnost
přistupovat k našemu systému pro tvorbu experimentů. Každý způsob přístupu k
systému má své vlastní požadavky, které s sebou přináší. 

\paragraph{Python knihovna}
Systém pro tvorbu experimentů vývoje robotů v simulovaném prostředí bude tvořit
otevřenou Python knihovnu, kterou možný uživatel bude schopný připojit ke svému
projektu a pomocí naší knihovny jednoduše vytvářet experimenty s požadovanou
volností konfigurace jednotlivých parametrů evolučního vývoje.

V případě, že uživatel nebude knihovnu připojovat ke svému vlastnímu projektu,
bude systém schopen fungovat samostatně. Zároveň bude mít knihovna dostatečnou
dokumentaci na to, aby takový uživatel byl schopen provádět pokročilou
konfiguraci experimentů přímo v kódu knihovny, a aby tyto experimenty bylo
možné provádět z kódu, bez omezení výstupů systému nebo vizualizace řešení.

\paragraph{Grafické rozhraní}
Pro uživatele, kteří k systému chtějí jednoduchý přístup zprostředkovaný
interaktivním grafickým rozhraním, musí systém umožňovat vytvářet a
konfigurovat experimenty dostatečné složitosti z prostředí tohoto grafického
rozhraní. Uživatel tímto způsobem bude dále schopný pozorovat průběžné výsledky
evolučního vývoje a vizualizovat průběžná nejlepší řešení, které evoluční vývoj
najde.

\paragraph{Rozšířitelnost}
Systém zároveň vytvoří rozšířitelnou platformu, která sama bude jednoduše
konfigurovatelná a rozšířitelná pro pokročilejšího uživatelem. Představí
a vysvětlí technologie využité při vývoji této knihovny a zanechá kód v
přístupném a jednoduše rozšířitelném stavu.
